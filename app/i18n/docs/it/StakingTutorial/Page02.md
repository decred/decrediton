Quando si acquista un biglietto, il costo del biglietto viene bloccato nel
portafoglio fino a quando il biglietto non viene utilizzato per votare, o viene
revocato. I biglietti entrano nel mempool, poi nel ticketpool dove vengono
estratti a caso per votare. C'è una probabilità del 99,5% che un biglietto
voti. Il biglietto medio voterà in 28 giorni, ma i biglietti ancora nel pool,
non estratti dopo 142 giorni, saranno revocati. I DCR usati per l'acquisto del
biglietto vengono rilasciati quando il biglietto vota o quando viene revocato.

Quando una proposta viene sottoposta a voto su Politeia, al momento del voto
viene scattata un'istantanea del pool di biglietti. Tutti i biglietti avranno
diritto di voto sulla proposta in un processo off-chain.

Poichè la convalida dei blocchi è immutabile, le decisioni prese su tutti i
biglietti votati possono essere monitorate pubblicamente. La partecipazione
attiva allo staking aiuta a garantire la sicurezza della rete di Decred, a
garantire la qualità della Proof-of-Work e a determinare la direzione futura di
Decred.
