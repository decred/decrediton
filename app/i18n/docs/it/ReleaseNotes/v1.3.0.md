Questa release di Decrediton segna l'alba di una grande pietra miliare dello
sviluppo. La SPV (Verifica del Pagamento Semplice ) è stata aggiunta in
dcrwallet per permettere ai portafogli di collegarsi direttamente ai peer, non
richiedendo un nodo completamente sincronizzato per collegarsi. Per ora questa
funzione sarà disattivata di default; in seguito, quando avremo ottenuto un
feedback approfondito e confidenza nell'utilizzo, sarà attivata di default.

Anche se è difficile fornire dettagli sugli aumenti di velocità dovuti a
variazioni nei sistemi, abbiamo osservato un aumento di circa 5 volte nella
sincronizzazione di un seed usato in precedenza al blocco attuale su mainnet.
In precedenza la sincronizzazione della chain avrebbe richiesto circa 1 ora più
altri 5-10 minuti per far sincronizzare il portafoglio. Ora osserviamo un tempo
totale di circa 20 minuti per poter usare completamente un portafoglio per
inviare o acquistare biglietti.

Nelle prossime versioni lavoreremo per accelerare ulteriormente questo
processo, oltre a fornire più feedback da dcrwallet a Decrediton per arricchire
l'esperienza dell'utente.

*Nota: l'acquisto automatico dei biglietti è stato disabilitato per SPV.
Implementeremo un modo per avviare e fermare il nuovo ticketbuyer v2 in
dcrwallet. Questa nuova versione è molto più semplice e in realtà ha solo una
opzione da impostare: il saldo assoluto da mantenere. Questa nuova versione
permetterà anche agli utenti di eseguire l'acquisto di più biglietti per ogni
account.

Anche questa versione è stata verificata dal nostro team di design di Eeter,
LLC. La maggior parte delle pagine hanno ricevuto un aggiornamento di styling
per aggiungere più rifiniture ed essere più resilienti alle varie dimensioni e
display. Nel prossimo futuro ci concentreremo sui temi dei colori e sulle
dimensioni delle finestre per display di piccole, medie e grandi dimensioni.

Siamo anche orgogliosi di annunciare il rilascio iniziale dell'integrazione di
Politeia. Mentre questa funzionalità è ancora in beta-testing, quella che
vedrete sarà più o meno la forma finale. Le proposte in votazione saranno
mostrate e i vostri eventuali biglietti saranno confrontati con i biglietti
consentiti al voto. Se ci sono biglietti da votare, è sufficiente effettuare la
scelta, inserire la propria frase d'accesso e i biglietti vengono utilizzati
per inviare la vostra prova di proprietà crittografica al server Politeia.

## Nuove Funzionalità

- Integrazione SPV - *Nota: Questa integrazione è attualmente nascosta dal
  funzionamento ordinario; se si desidera testarla si prega di impostare
  `"spv_mode": true` nel file config.json. Con questa nuova integrazione è
  stato aggiunto un nuovo modo di sincronizzazione. Ora, invece di dover
  eseguire tutti i processi del wallet loader nell'ordine corretto, si può
  semplicemente lanciare il grpc SpvSync ed esso gestirà tutto all'interno di
  dcrwallet. Questo comporterà molti meno errori e meno inconvenienti lungo la
  strada. Abbiamo anche aggiunto un'opzione `"spv_connect": []` nel file
  config.json che permetterà agli utenti di connettersi direttamente ad un
  peer conosciuto invece di affidarsi ai seeder DNS per trovare i peer.

- Whitelisting e proxy - Abbiamo aggiunto un nuovo supporto per controllare le
  connessioni ai domini che vengono utilizzati per varie informazioni. Abbiamo
  anche aggiunto un supporto proxy per coloro che scelgono di disporre di
  ulteriore sicurezza. Sono stati necessari entrambi dopo l'aggiunta del
  portafoglio Politeia, comunicante con il mondo esterno. Abbiamo ritenuto che
  gli utenti dovessero avere il pieno controllo su dove stesse comunicando il
  portafoglio. Questo supporto sarà ulteriormente migliorato nelle release
  future secondo le richieste per altri miglioramenti che verranno fatte.

- Integrazione iniziale di Politeia - *Nota: Questa integrazione è attualmente
  nascosta dal funzionamento ordinario, ma è possibile accedervi impostando
  `"politeia_beta": true` nel vostro file config.json. Quando viene attivata,
  una nuova pagina viene mostrata all'utente nel menù della barra laterale, con
  la scritta "Governance". Questa mostrerà le informazioni di Politeia, tratte
  da una richiesta al sito delle proposte. Verranno mostrate le votazioni in
  corso e quelle passate.

- Slide animate di onboarding - Sono state aggiunte tutte le nuove slides
  animate. Un grande grazie per tutto il duro lavoro di @kyleFirethought e di
  tutti ad Eeter! Fanno davvero risplendere il portafoglio.

## Altri miglioramenti

- Launcher - L'interfaccia utente del launcher è stata sottoposta a verifica e
  la maggior parte dei problemi è stata risolta. C'erano stati alcuni problemi
  persistenti con possibili modi di "rimanere bloccati" durante il caricamento
  dei portafogli.

- Input ed Errori - Tutti gli input sono stati controllati per verificarne la
  coerenza ed degli stati appropriati di errore degli input vengono ora usati.
  Siamo molto soddisfatti dell'aspetto degli errori di input e riteniamo che
  non siano troppo invadenti per gli utenti, pur essendo molto chiari su ciò
  che deve essere corretto.

- Opzione portafogli massimi - Gli utenti sono ora in grado di impostare il
  numero massimo di portafogli che vengono mostrati sullo schermo del launcher.
  Il valore predefinito è attualmente impostato a 3. Ma tenete presente che è
  stato stilizzato supponendo che ne vengano mostrati solo 3, quindi ci
  potrebbero essere distorsioni man mano che il numero mostrato cresce.

- Rifinito la finestra modale About - Questa finestra aggiuntiva è stata
  rimossa a favore di un React Modal. Ciò ci ha permesso di ripulire il codice
  e di rimuovere un gruppo ridondante di barre di menu.

- Traduzioni in forma lunga - A causa di problemi nella traduzione di grandi
  pezzi di testo che erano stati divisi in frasi parziali, ora stiamo
  mantenendo ampie sezioni di documentazione che devono essere tradotte
  insieme. Questo accade per cose come le slide di onboarding e vari moduli
  informativi.
